<div id="faq-like">
  <div class="well">

    <h2 xmlns:i18n="http://apache.org/cocoon/i18n/2.1">Podmínky užití a licenční podmínky</h2>
    <p>
      Tyto Podmínky užití a licenční podmínky (dále jen „<b>Podmínky</b>“) upravují podmínky stažení a užití Datasetu, který
      se skládá z článků z webů Novinky.cz a Seznamzpravy.cz (dále jen „<b>Dataset</b>“)
    </p>
    <p>
      Veškerými právy k jednotlivým článkům Datasetu disponují společnost Seznam.cz, a.s., zápis v obchodním
      rejstříku: spisová značka B 6493 vedená u Městského soudu v Praze, se sídlem: Praha 5 - Smíchov, Radlická
      3294/10, PSČ: 15000, IČO: 26168685 (dále „<b>Seznam.cz</b>" nebo „<b>společnost Seznam.cz</b>“) jako provozovatel portálu
      Novinky.cz, a dále dle typu média <b>Seznam Zprávy, a.s.</b>, zápis v obchodním rejstříku: spisová značka. B 26792
      vedená Městským soudem v Praze se sídlem Praha 5, Radlická 3294/10, PSČ: 15000, IČO: 13974475, (dále
      „<b>Seznam Zprávy</b>" nebo „<b>společnost Seznam Zprávy</b>“) jako dodavatel obsahu pro Seznamzpravy.cz nebo
      společnost <b>BORGIS a.s.</b>, zápis v obchodním rejstříku: spisová značka B 267 vedená u Městského soudu v Praze,
      se sídlem: Praha 2, Slezská 2127/13, PSČ: 12150, IČO: 00564893 (dále jen „<b>BORGIS</b>" nebo „<b>společnost BORGIS</b>“)
      jako dodavatel obsahu pro Novinky.cz. (Společnost Seznam.cz, Seznam Zprávy a BORGIS společně jsou dále
      označeni jako <b>Poskytovatelé</b>).
    </p>
    <p>
      Registrací vyjadřuje uživatel (dále jen „<b>Uživatel</b>“) svůj souhlas s těmito Podmínkami a stvrzuje, že je plně
      odpovědný za užití Datasetu v souladu s těmito Podmínkami. Podmínky se vztahují na Dataset jako celek i na
      jeho jednotlivé části.
    </p>
    <p>
      Uživatel bere na vědomí, že Dataset je chráněn autorským zákonem a zákonem o ochranných známkách, vážou
      se k němu práva Poskytovatelů, obsahuje osobní údaje a manipulace s ním je tedy omezena. Použití Datasetu a
      jeho obsahu je možné výhradně způsobem a v rozsahu uvedeném v těchto Podmínkách.
    </p>
    <p>
      Stažení a následné užívání Datasetu je možné následovně:
    </p>
    <p>
      Uživatel je oprávněn užívat Dataset výlučně za vědeckými a výzkumnými účely, především v souvislosti
      s výzkumem multimodální sumarizace, jejichž cílem není dosažení přímého nebo nepřímého obchodního
      prospěchu. Uživatel není oprávněn Dataset užívat takovým způsobem, který by byl: v rozporu s právním řádem
      České republiky či porušující práva třetích osob; v rozporu s dobrými mravy, případně ohrožují veřejný pořádek;
      způsobilý přivodit újmu Poskytovatelům či třetím osobám, odporující pravidlům či podmínkám stanoveným
      Poskytovateli nebo zájmům Poskytovatelů či třetích osob. Dataset ani jeho část nesmí být použit k trénování
      nebo být jakoukoliv součástí veřejně dostupného jazykového modelu umělé inteligence.
    </p>
    <p>
      Uživatel nebude nijak replikovat Dataset ani jej jinak zpřístupňovat veřejnosti nebo jej umisťovat na jiné webové
      stránky.
    </p>
    <p>
      Uživatel se zavazuje respektovat osobnostní a majetková práva autorů. Poskytovatelů a všech subjektů údajů.
    </p>
    <p>
      Oznámí-li Matematicko-fyzikální fakulta Univerzity Karlovy Uživatelům aktualizaci verze Datasetu, zejména,
      pokud některý ze subjektů údajů uplatní svá práva, je Uživatel povinen původní verzi odstranit a užívat novou
      verzi.
    </p>
    <p>
      Veškerá oprávnění k užití Datasetu jsou nevýhradní, nepřevoditelná a nepostupitelná. Uživatel není oprávněn
      udělit třetí osobě podlicenci.
    </p>
    <p>
      Poskytovatelé neposkytují žádné záruky týkající se funkčnosti, kvality, obsahu, dostupnosti či výkonu ve vztahu
      ke shora uvedenému účelu užívání a neodpovídají za jakoukoliv škodu či újmu (vč. ušlého zisku či jiných nároků),
      která by mohla Uživateli v souvislosti s užitím Datasetu vzniknout.
    </p>
    <p>
      Poskytovatelé nijak nezpracovávají osobní údaje Uživatelů. Za zajištění zpracování osobních údajů v souladu s
      právními předpisy upravujícími ochranu osobních údajů odpovídá Matematicko-fyzikální fakulta Univerzity
      Karlovy.
    </p>
    <p>
      Tyto Podmínky se řídí platnými zákony a dalšími právními předpisy České republiky a jsou závazné pro všechny
      strany.
    </p>
    <p>
      Uživatel akceptací těchto Podmínek potvrzuje, že byl s těmito Smluvními podmínkami seznámen v plném
      rozsahu a zavazuje se jimi řídit.
    </p>
    <p>
      Tyto Podmínky jsou platné a účinné od 10.10.2023.
    </p>

  </div>
</div>
